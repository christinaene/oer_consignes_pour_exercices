# Consignes pour exercices

  

Ο Ανοικτός Μαθησιακός Πόρος (OER) αφορά στην διευκόλυνση της διδασκαλίας της Γαλλικής Γλώσσας στο Δημοτικό και το Γυμνάσιο. Πρόκειται για μια δραστηριότητα drag and drop στη οποία οι μαθητές/τριες καλούνται να αντιστοιχίσουν τις εικόνες που παρουσιάζουν ενέργειες οι οποίες εκτελούνται κατά την υλοποίηση ασκήσεων και δραστηριοτήτων στην τάξη με τη λεκτική περιγραφή τους (π.χ. κύκλωσε, διέγραψε, υπογράμμισε, αντέγραψε κλπ.). Η εξάσκηση στο βασικό αυτό λεξιλόγιο δίνει τη δυνατότητα σε όλους τους μαθητές και τις μαθήτριες να χρησιμοποιούν τα Γαλλικά σε σχεδόν αυθεντικές καταστάσεις και να εξοικειωθούν με τη χρήση εκφράσεων στη Γαλλική γλώσσα στην καθημερινότητά τους.

  

Ο πόρος μπορεί να χρησιμοποιηθεί είτε κατά τη διάρκεια της διδασκαλίας, είτε στο πλαίσιο της αντεστραμμένης τάξης.

  

Στην ανάπτυξη του πόρου χρησιμοποιήθηκαν προδιαγραφές προσβασιμότητας στο εκπαιδευτικό υλικό. Όλα τα κείμενα και οι εικόνες είναι σχεδιασμένα έτσι ώστε να μπορούν να διαβαστούν από αναγνώστες οθόνης.

  

Ο πόρος αναπτύχθηκε με το σύστημα συγγραφής λογισμικού ανοικτού κώδικα (open source) h5p:

-   [https://h5p.org/](https://h5p.org/)
    
-   [https://app.lumi.education/](https://app.lumi.education/)
    

  

Είναι άμεσα διαθέσιμος μέσω του αποθετηρίου “Φωτόδεντρο”:

-   [https://photodentro.edu.gr/ugc/r/8525/2958](https://photodentro.edu.gr/ugc/r/8525/2958)
    

  

Ο κυρίως φάκελος περιέχει το αρχείο που παράγει το σύστημα συγγραφής. Περιέχονται δύο υποφάκελοι:

-   html, που περιλαμβάνει τον πόρο σε μορφή που μπορεί να ενσωματωθεί σε οποιονδήποτε διακομιστή υπερμέσων (web server)
    
-   scorm, που περιέχει τον πόρο σε μορφή που μπορεί να χρησιμοποιηθεί σε οποιοδήποτε σύστημα διαχείρισης μάθησης (LMS - Learning Management System) που υποστηρίζει το πρότυπο SCORM, π.χ. e-class, moodle κ.α.
    

  

Ο πόρος διατίθεται με άδεια Creative Commons, [Attribution-NonCommercial-ShareAlike 4.0 International](http://creativecommons.org/licenses/by-nc-sa/4.0) (CC BY-NC-SA 4.0).
